##1

#De zeilschepen

#komen terug!

Met een boos gezicht zit Maartje voor het
raam. Haar moeder heeft haar naar haar
kamer gestuurd. Ze is erg kwaad. Maartje
heeft een ruitje ingegooid bij een van de
huizen langs de kade. Het kost veel geld om
dat weer te laten maken. Nu moet moeder
nog een goede straf bedenken.
Maartje verveelt zich. Dan hoort ze ineens
roepen en gillen op straat. Ze luistert naar
wat er wordt gezegd. Dat is groot nieuws!
Stil sluipt ze haar kamer uit en gaat naar
boven. Even goed opletten dat moeder haar
niet ziet. Zou het waar zijn?
`De schepen komen terug. De schepen uit
de Oost.' Dat riepen ze op straat.
Haar vader zit op een van die schepen.
Over de brede trappen rent ze zo zacht
mogelijk door het mooie huis naar boven.
Helemaal boven in het huis is een torenkamer.
Van daaruit heeft Maartje een
prachtig uitzicht over de haven. Het is
spannend om hier te staan.
Het is druk in de haven. Aan de kade staan
veel arbeiders. Ze laden en lossen allerlei
goederen in en uit de schepen. Maartje
ziet ook kooplui langs de kade staan. Die
werken natuurlijk niet.
Daar! Aan het eind van de haven, daar ziet
ze vijf zeilschepen aankomen. Ze varen met
een bocht de haven in. Maartje kijkt nog

eens goed. Ja! Daar is het schip van haar
vader. Die is kapitein op De Kleine Lelie.
Wat zou vader bij zich hebben?
Specerijen, thee, porselein, gouden
en zilveren sieraden?
Maartje bedenkt zich geen moment en rent
weer naar beneden. Dan sluipt ze haar
kamer in en doet het raam open. Lenig
springt ze op een hoge muur en dan op
straat. Ze lacht. Haar vader is terug! Snel
rent ze langs de kade naar de plaats waar de
schepen aanleggen. Ze ziet haar vader al
staan en begint te gillen en te zwaaien.
Vader ziet haar nu ook en zwaait wild terug.
Ineens voelt Maartje een paar handen op
haar schouders. `Ontsnapt, Maartje?' vraagt
een stem. Geschrokken draait Maartje zich
om. Het is haar moeder. Maar moeder is
niet meer kwaad. Ze kijkt net zo blij als
Maartje. Over straf zegt ze niets.

Les 1
Hoofdstuk 1
Verhaal-les
WS blz. 2

In deze les leer je dat
zeilschepen naar de
Oost varen. Naar Indië.
De schepen brengen
goederen mee:
specerijen, porselein,
goud en zilver. De
reizen duren erg lang,
wel zes maanden.

###Begrippen

###de goederen
###de Oost

de specerijen
de torenkamer
het zeilschip

8

