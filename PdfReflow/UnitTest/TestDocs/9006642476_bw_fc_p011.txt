###Werken met de kaart

In groep 5 heb je leren kaartlezen.
Weet je het nog?

###De titel

Boven in de kaart staat de titel. In de
titel staan twee dingen: het gebied en
het onderwerp waar de kaart over gaat.
Waar gaat deze kaart over?

Hoog- en laag-Nederland

###De legenda

In de legenda kun je zien wat de kleuren
en symbolen op de kaart betekenen.
Geel betekent op deze kaart: hoger dan
1 meter boven de zeespiegel. Je kunt
ook zeggen: hoger dan 1 meter boven NAP.
Wat betekent groen op deze kaart?

###Het schaalstokje

Op de kaart is alles veel kleiner dan in
het echt. Met het schaalstokje kun je zien
hoe groot iets in het echt is. Op deze kaart
is één stukje van het schaalstokje in het
echt 25 kilometer. En twee stukjes,
hoeveel kilometer is dat in het echt?

###De noordpijl

Aan de noordpijl kun je zien waar het
noorden is op de kaart. Weet je nu ook
waar het oosten, zuiden en westen zijn?

###Woon jij hoog of laag?

Nu weet je weer hoe een kaart werkt.
Staat jouw school in hoog-Nederland
of in laag-Nederland?

##·· Werkschrift blz. 4

11

